<!DOCTYPE html>
<html lang="en" dir="rtl">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>زندگینامه شهید فخری زاده</title>
	<link rel="stylesheet" href="themes/css/bootstrap.rtl.min.css">
	<link rel="stylesheet" href="themes/css/style.css">
	<script src="themes/js/jquery.min.js"></script>
	<script src="themes/js/script.js" defer></script>
</head>
<body>
	<header class="alert alert-danger">
		<h1 style="color: black;">زندگینامه شهید فخری زاده</h1>
	</header>
	<main>
		<div class="alert alert-info" style="margin: 0; padding: 0.5rem 1rem;">فهرست مطالب</div>
		<ol class="list-group list-group-numbered" id="headers">
		  <li class="list-group-item">تاریخ و مکان تولد</li>
		  <li class="list-group-item">تحصیلات و عضویت در سپاه</li>
		  <li class="list-group-item">دانشمند ارشد وزارت دفاع</li>
		  <li class="list-group-item">مقابله با همه‌گیری کرونا</li>
		  <li class="list-group-item">فخری‌زاده از نگاه آمریکایی‌ها</li>
		  <li class="list-group-item">نقش سرویس‌های جاسوسی رژیم صهیونستی</li>
		  <li class="list-group-item">شهادت</li>
		</ol>
		<h2>تاریخ و مکان تولد</h2>
		<hr>
		<p>
			محسن فخری زاده مهابادی با نام مستعار دکتر حسن محسنی به سال ۱۳۳۶ در شهر قم دیده به جهان گشود.
		</p>
		<h2>تحصیلات و عضویت در سپاه</h2>
		<hr>
		<p>
			شهید فخری‌زاده، دارای تحصیلات کارشناسی ارشد فیزیک هسته‌ای بود که از سال ۱۹۹۲ بعنوان عضو هیئت علمی دانشکده فیزیک دانشگاه امام حسین (علیه‌السّلام) و سپس رئیس دانشگاه صنعتی مالک اشتر انتخاب شد.
			وی از ابتدای تشکیل سپاه پاسداران انقلاب اسلامی به عضویت آن در آمد و با تشکیل واحد تحقیقات ویژه اتمی در سال ۱۹۸۳ در مرکز تحقیقات سپاه پاسداران، فخری‌زاده از همان ابتدای تشکیل در این مرکز فعالیت خود را شروع کرد.
		</p>
		<br>
		<h2>دانشمند ارشد وزارت دفاع</h2>
		<hr>
		<p>
			مهندس فخری‌زاده به عنوان دانشمند ارشد وزارت دفاع و پشتیبانی نیرو‌های مسلح و رئیس پیشین مرکز تحقیقاتی فیزیک (PHRC)، به تاریخ ۲۴ مارس ۲۰۰۷ میلادی، در فهرست تحریم‌شدگان ایرانی توسط شورای امنیت سازمان ملل قرار گرفت.
			وی تا لحظه شهادت، رئیس سازمان پژوهش و نوآوری دفاعی (سپند) بود و در رشد و تعالی قدرت علمی و تحقیقاتی ایران اسلامی تلاش و مجاهدت بسیار نمود. نام محسن فخری‌زاده به عنوان یکی از پنج شخصیت ایرانی که در فهرست ۵۰۰ نفره قدرتمندترین افراد جهان که از سوی نشریه آمریکایی فارین پالیسی منتشر شده است. شهید مهندس فخری‌زاده تنها دانشمند هسته‌ای ایرانی است که دو نخست وزیر فعلی و پیشین رژیم صهیونیستی، از او به اسم، یاد کرده بودند تا جایی که ایهود اولمرت علناً گفته بود که فخری زاده، مصونیتی ندارد. بنیامین نتانیاهو نخست‌وزیر فعلی رژیم صهیونیستی نیز نام او را برده و مدعی شد که وی در برنامه تسلیحاتی اتمی کار می‌کرده است.
		</p>
		<br>
		<h2>مقابله با همه‌گیری کرونا</h2>
		<hr>
		<p>
			از آنجا که وزارت دفاع ایران در جریان همه‌گیری بیماری کرونا در ایران به همکاری با وزارت بهداشت برای ساخت تجهیزات لازم از جمله کیت تشخیص بیماری و همچنین واکسن بیماری کرونا پرداخته بود، شهید فخری‌زاده در جریان مقابله با همه‌گیری بیماری کرونا نقش مهمی داشته است.
		</p>
		<br>
		<h2>فخری‌زاده از نگاه آمریکایی‌ها</h2>
		<hr>
		<p>
			آمریکایی‌ها، فخری‌زاده را «صندوقچهٔ اسرار» برنامه هسته‌ای ایران قلمداد می‌کردند که همواره در تعیین موضع ایرانی‌ها در مذاکرات، نقشی مخفیانه ولی مؤثر داشته است. طبق نظر آژانس بین‌المللی انرژی اتمی تا زمانیکه با فخری‌زاده گفتگوی مستقیم انجام نشود، نمی‌توان در میزان ورود ایران به دانش هسته‌ای، اظهار نظر کرد.
		</p>
		<br>
		<h2>نقش سرویس‌های جاسوسی رژیم صهیونستی</h2>
		<hr>
		<p>
			شهید فخری‌زاده که با نام آقای محسنی معروف بود، پدر برنامه هسته ای ایران در رسانه‌های غربی شناخته می‌شد. 
			در سال ۱۳۹۷، منابع رژیم صهیونیستی اعلام کرده بودند که سازمان جاسوسی این رژیم «موساد» تلاش کرده یک دانشمند هسته‌ای ایران را ترور کند اما عملیات او موفق نبوده است. در این باره وبگاه «والانیوز» گزارش داده بود عوامل موساد پیشتر تلاش کرده‌اند یک دانشمند هسته‌ای ایرانی به نام «محسن فخری‌زاده مهابادی» که مسئول راکتور اتمی تهران است را ترور کنند. این وبگاه اذعان کرده بود تمام دانشمندان هسته‌ای ایرانی که پیشتر ترور شدند یا سوء قصدی علیه جان آنها انجام گرفته، عملیات آن توسط عاملین موساد اجرا شده است. 
			نام فخری‌زاده از طریق لیست سازمان ملل در اختیار موساد قرار گرفته بود. وی در این لیست تحت عنوان «دانشمند ارشد وزارت دفاع و پشتیبانی نیروهای مسلح و رئیس پیشین مرکز تحقیقاتی فیزیک (PHRC)» معرفی شده بود.  روزنامه صهیونیستی جروزالم پست چند سال قبل در گزارشی نوشته بود هویت فخری زاده توسط بازرسان آژانس بین‌المللی انرژی اتمی در سال ۲۰۰۳ فاش شده است.
		</p>
		<br>
		<h2>شهادت</h2>
		<hr>
		<p>
			فخری‌زاده در عصر ۷ آذر ۱۳۹۹ در شهر آبسرد، شهرستان دماوند ترور شد. در جریان این ترور در میدان خلیج فارس شهر آبسرد، ابتدا یک خودروی نیسان کنار خودروی فخری‌زاده منفجر شده و بعد از آن شخصی یا اشخاصی دیگر از داخل یک خودرو در سمت دیگر خیابان خودروی حامل فخری‌زاده را به رگبار بسته‌اند. بر اساس گزارش خبرگزاری تسنیم در جریان این درگیری یکی از محافظان فخری‌زاده ۴ تیر خورده و خود او هم بعد از انفجار و اصابت گلوله، با بالگرد به بیمارستان منتقل شده و در آنجا جان باخته است. وزارت دفاع و پشتیبانی نیروهای مسلح در بیانیه‌ای، کشته شدن فخری‌زاده در جریان ترور را تأیید کرد. در جریان این درگیری تعداد دیگری از افراد هم کشته شدند که هویت آنها هنوز معلوم نیست.

			نیویورک تایمز در گزارش ۲۷ نوامبر ۲۰۲۰ خود راجع به ترور فخری‌زاده از قول سه مقام آمریکایی (یک مقام رسمی و دو افسر اطلاعاتی) نقل کرد: «اسرائیل پشت حمله به (این) دانشمند بوده». هر چند معلوم نیست که آمریکا چقدر در جریان این عملیات بوده است، ولی آمریکا و اسرائیل در تبادل اطلاعات راجع به ایران همکاری نزدیک دارند و کاخ سفید و سی‌آی‌ای از ابراز نظر در این مورد خودداری کرده‌اند.

			روز ۳ دسامبر ۲۰۲۰، یک مقام ارشد دولت آمریکا به شبکه خبری سی‌ان‌ان گفت که اسرائیل پشت ترور دانشمند ارشد هسته‌ای ایران است و فخری‌زاده «مدت‌ها زیر نظر اسرائیلی‌ها بود» اما اینکه آمریکا از جزئیات حمله مطلع بوده یا خیر اظهار نظری نکرد.

			شبکه تلویزیونی اسکای نیوز طی گزارشی این ترور را با اهمیت دانست و گفت فخری‌زاده برای سازمان اطلاعاتی خارجی به خصوص آمریکا و اسرائیل فردی شناخته شده بود و این حادثه را «معادل هسته‌ای» کشته شدن قاسم سلیمانی توصیف کرد.

			علی خامنه‌ای دربارهٔ خطر ترور به خود فخری‌زاده هشدار داده بود چون گفته می‌شد که او «رعایت نمی‌کند و جاهای مختلفی می‌رود».
		</p>
	</main>
	<footer class="alert alert-success">
		<div style="font-size: 19px;">نوشته شده توسط <a href="https://yasinrabiee.ir" target="_blank">یاسین ربیعی</a></div>
	</footer>
</body>
</html>